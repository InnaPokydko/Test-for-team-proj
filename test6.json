{
    "questions_answers": 
    [
      {
    "question":[
      "Що означає - Або пан, або пропав"
     ],
      "answer":[
      "Так кажуть про сміливу і відважну людину, яка не сидить і не чекає сторонньої допомоги, а завжди діє, хоча іноді й не впевнена у перемозі"
     ]
  },
  {
    "question": [
      "Що означає - Багатому і під гору вода тече, а бідному і в долині треба криницю копати."
       ],
      "answer": [
        "Мова йдеться про людей з різною вдачею. Доля прихильна до багатих і жорстока до бідних. Синонім. Багатому вітер гроші несе, а бідному половою очі засипає. Не порівняєш гори з долиною, а багатого з убогим."
   ]
  },
  {
    "question":[
      "Що означає - Без верби і калини немає України."
     ],
      "answer":[
      "Це означає, що без історії, традицій, культури не може бути країни, нації."
     ]
  },
  {
    "question":[
      "Що означає - Без діла слабіє сила."
     ],
      "answer":[
      "Це означає, що без праці людина занепадає, стає слабкішою, втрачає вміння та досвід."
     ]
  },
  {
    "question":[
      "Що означає - Без отамана козак сирота."
     ],
      "answer":[
      "Це означає, що порядок може забезпечити тільки гарний керівник."
     ]
  },
  {
    "question":[
      "Що означає - Заліз кіт на сало та й кричить: «Мало»."
     ],
      "answer":[
      "Кажуть про того, кому скільки не дай, скільки не роби добра, а йому все мало."
     ]
  },
  {
    "question":[
      "Що означає - Береженого Бог береже, а козака шабля стереже."
     ],
      "answer":[
      "Говориться повчально, щоб бути обережним й обачним та розраховувати тільки на свої сили. Не треба чекати ласки від долі, а самому докладати зусиль."
     ]
  },
  {
    "question":[
      "Що означає - Берись дружно — не буде сутужно."
     ],
      "answer":[
      "Це означає, що будь-яку справу легше робити разом."
     ]
  },
  {
    "question":[
      "Що означає - Біда людей єдна, гуртом можна і море загатити."
     ],
      "answer":[
      "Так кажуть на підтримку людям, які попали в біду. Спільні труднощі та негаразди єднають людей. Говорять про тих, кого об'єднує одна мета чи біда."
     ]
  },
  {
    "question":[
      "Що означає - Брехнею світ пройдеш, та назад не вернешся."
     ],
      "answer":[
      "Це порада: жити правдою, а не брехнею."
     ]
  },
  {
    "question":[
      "Що означає - В здоровому тілі здоровий дух."
     ],
      "answer":[
      "Це порада: вести здоровий спосіб життя, щоб бути сильним та здоровим."
     ]
  },
  {
    "question":[
      "Що означає - В мутній воді рибку ловить."
     ],
      "answer":[
      "Використовувати труднощі, безладдя, паніку, незрозумілість обстановки для особистої вигоди."
     ]
  },
  {
    "question":[
      "Що означає - В осінній час сім погод у нас: сіє, віє, туманіє, шумить, мете і зверху йде."
     ],
      "answer":[
      "Це - народна прикмета про осінню погоду."
     ]
  },
  {
    "question":[
      "Що означає - В Сірка очі позичив, та й байдуже."
     ],
      "answer":[
      "Так кажуть про людину, якій не соромно за свої вчинки."
     ]
  },
  {
    "question":[
      "Що означає - В тихому болоті чорти водяться."
     ],
      "answer":[
      "Це - характеристика спокійної на вигляд людини, здатної на бунт."
     ]
  },
  {
    "question":[
      "Що означає - В чужий черевик ноги не сунь."
     ],
      "answer":[
      "Це порада: не лізти не у свої справи, не втручатися куди не слід."
     ]
  },
  {
    "question":[
      "Що означає - В чужому оці бачить смітинку, а у своєму — тріски не бачить."
     ],
      "answer":[
      "Так говориться про людину, яка свої недоліки не помічає, а на чужі завжди вказує пальцем."
     ]
  },
  {
    "question":[
      "Що означає - Вдача собача: не брехне, то й не дихне."
     ],
      "answer":[
      "Так кажуть про брехунів."
     ]
  },
  {
    "question":[
      "Що означає - Великій рибі в глибокій воді плавати."
     ],
      "answer":[
      "Це означає, що здібній та вмілій людині треба доручати не дрібні,а значні справи."
     ]
  },
  {
    "question":[
      "Що означає - Весна красна квітками, а осінь плодами."
     ],
      "answer":[
      "Це народна прикмета: у кожної пори року своя краса."
     ]
  },
  {
    "question":[
      "Що означає - Взявший меч від меча й загине."
     ],
      "answer":[
      "Це означає, що той, хто починає ворожнечу, найчастіше сам гине від розпочатої справи."
     ]
  },
  {
    "question":[
      "Що означає - Виводити на чисту воду."
     ],
      "answer":[
      "Це означає викрити кого-небудь у підступних, нечесних діях."
     ]
  },
  {
    "question":[
      "Що означає - Видно, що Гапка млинці пекла, бо навіть ворота у тісті."
     ],
      "answer":[
      "Це характеристика неохайної людини. Так говорять про людей, які нічого не вміють робити."
     ]
  },
  {
    "question":[
      "Що означає - Виїжджати на комусь."
     ],
      "answer":[
      "Так говорять, якщо хтось користується наслідками чужої праці, використовує іншого для досягнення своєї мети."
     ]
  },
  {
    "question":[
      "Що означає - Високо злетів, та низько сів."
     ],
      "answer":[
      "Людина, яка досягла певного успіху, не повинна загордитися та не працювати, щоб не опинитися у становищі гіршому, ніж було до зльоту."
     ]
  },
  {
    "question":[
      "Що означає - Випадок треба ловити за хвіст."
     ],
      "answer":[
      "Це означає, що треба вміти скористатися випадком для вирішення своїх проблем."
     ]
  },
  {
    "question":[
      "Що означає - Виходити сухим із води."
     ],
      "answer":[
      "Так кажуть про тих, хто, будучи винним, вміло уникає покарання, нарікань."
     ]
  },
  {
    "question":[
      "Що означає - Відвага мед п'є."
     ],
      "answer":[
      "Так кажуть про сміливих людей, готових ризикувати."
     ]
  },
  {
    "question":[
      "Що означає - Вік живи — вік учись."
     ],
      "answer":[
      "Це про те, що у житті завжди є те, чому можна навчатися у будь-якому віці."
     ]
  },
  {
    "question":[
      "Що означає - Вір своїм очам, а не чужим словам."
     ],
      "answer":[
      "Про все, що відбувається у світі, в житті, треба мати свою думку, свій погляд."
     ]
  },
  {
    "question":[
      "Що означає - Вірний самому собі."
     ],
      "answer":[
      "Кажуть про того, хто дотримується своїх поглядів, переконань та звичок."
     ]
  },
  {
    "question":[
      "Що означає - Вовків боятися, в ліс не ходити."
     ],
      "answer":[
      "Щоб досягти успіху, треба сміливо братись за справу, яку намітив зробити."
     ]
  },
  {
    "question":[
      "Що означає - Рука руку миє."
     ],
      "answer":[
      "Так кажуть про людей, що об'єднані спільним походженням та інтересами і тому покривають одне одного, а отже, ніколи не завдадуть шкоди один одному."
     ]
  },
  {
    "question":[
      "Що означає - Всяк свого щастя коваль."
     ],
      "answer":[
      "Це - порада самому прагнути щастя, бо кожний сам обирає свій шлях."
     ]
  },
  {
    "question":[
      "Що означає - Голодній курці просо на думці."
     ],
      "answer":[
      "Це, коли комусь чогось не вистачає, то він думає тільки про свою мрію."
     ]
  },
  {
    "question":[
      "Що означає - Гратися з вогнем."
     ],
      "answer":[
      "Попереджають того, хто поводиться необережно, здійснює що-небудь небезпечне, не думаючи про наслідки."
     ]
  },
  {
    "question":[
      "Що означає - Гусак свині не товариш."
     ],
      "answer":[
      "Так кажуть про тих, хто не рівня кому-небудь."
     ]
  },
  {
    "question":[
      "Що означає - Дав, як кіт наплакав."
     ],
      "answer":[
      "Так кажуть про жадібну людину, яка нізащо не поділиться ні з ким."
     ]
  },
  {
    "question":[
      "Що означає - Дарованому коневі в зуби не заглядають."
     ],
      "answer":[
      "Подарунок потрібно приймати із вдячністю, незалежно від того, подобається він чи ні."
     ]
  },
  {
    "question":[
      "Що означає - Друзі пізнаються в біді."
     ],
      "answer":[
      "Лише в горі та біді виявляється, ким є твій друг або знайомий, — людиною відданою, готовою завжди допомогти, чи бездушною та ненадійною."
     ]
  },
  {
    "question":[
      "Що означає - Життя прожити — не поле перейти."
     ],
      "answer":[
      "Це - напуття молоді, що на довгій дорозі життя їх чекає розмаїтість подій: успіхи, невдачі, радощі, втрати, помилки, труднощі, які треба буде долати."
     ]
  },
  {
    "question":[
      "Що означає - З ким поведешся, від того й наберешся."
     ],
      "answer":[
      "Це підтвердження впливу однієї людини на іншу."
     ]
  },
  {
    "question":[
      "Що означає - Знання людині, що крила пташині."
     ],
      "answer":[
      "Людина, яка має освіту, знання, може ними скористатися для досягнення своєї мети."
     ]
  },
  {
    "question":[
      "Що означає - І сам не гам, і другому не дам."
     ],
      "answer":[
      "Говориться з осудом про того, хто не тільки з іншим не поділиться, а й сам не скористається тим, що має."
     ]
  },
  {
    "question":[
      "Що означає - Йому як з гуски вода."
     ],
      "answer":[
      "Кажуть про безсовісну людину, якій не соромно за свої погані вчинки."
     ]
  },
  {
    "question":[
      "Що означає - Козак із пригорщі нап'ється, з долоні пообідає."
     ],
      "answer":[
      "Характеристика невибагливості у побуті та кмітливості."
     ]
  },
  {
    "question":[
      "Що означає - Кому багато дано, з того багато і візьметься."
     ],
      "answer":[
      "Від сильних й здібних людей вимагають більше, ніж від інших."
     ]
  },
  {
    "question":[
      "Що означає - Куди голка, туди й нитка."
     ],
      "answer":[
      "Так говорять про двох друзів; про подружжя; про двох людей, які скрізь разом."
     ]
  },
  {
    "question":[
      "Що означає - Куй залізо, поки гаряче."
     ],
      "answer":[
      "Треба виконувати справу відразу, поки є сприятливі умови."
     ]
  },
  {
    "question":[
      "Що означає - Любиш їхати, люби і саночки возити."
     ],
      "answer":[
      "За кожне задоволення та успіх треба платити зусиллями та наполегливою працею."
     ]
  },
  {
    "question":[
      "Що означає - Моя хата з краю: нічого не знаю."
     ],
      "answer":[
      "Характеристика людей, які не хочуть ні за що відповідати й на яких не можна покладатися. Так кажуть про байдужу людину, яка не хоче нікуди втручатися."
     ]
  },
  {
    "question":[
      "Що означає - Намолов сім мішків гречаної вовни."
     ],
      "answer":[
      "Брехлива й балакуча людина завжди теревенить, навіть коли її не слухають. Таку людину ніколи не будуть сприймати серйозно."
     ]
  },
  {
    "question":[
      "Що означає - Ні швець, ні кравець, ні в дуду гравець."
     ],
      "answer":[
      "Характеристика нікчемної людини, яка нічого не вміє робити."
     ]
  },
  {
    "question":[
      "Що означає - Не все те золото, що блищить."
     ],
      "answer":[
      "Застереження, що не все те, що впадає в очі, є насправді вартісним."
     ]
  },
  {
    "question":[
      "Що означає - Не кидай слів на вітер."
     ],
      "answer":[
      "Кажуть як попередження людині, яка безвідповідально щось стверджує, щоб підтвердила свої слова справами."
     ]
  },
  {
    "question":[
      "Що означає - Не місце красить людину, а людина місце."
     ],
      "answer":[
      "Кажуть як підбадьорення, якщо людина займає місце гірше, ніж те, на яке зі своїми здібностями вона заслуговує. Розумна і тямуща людина корисна на будь-якому місці."
     ]
  },
  {
    "question":[
      "Що означає - Не плюй у криницю, бо згодиться води напиться."
     ],
      "answer":[
      "Попередження тому, хто не думає про майбутнє, про наслідки. Порада не сваритися з людиною, у якої, можливо, буде просити допомоги."
     ]
  },
  {
    "question":[
      "Що означає - Не рий яму іншому, сам у неї впадеш."
     ],
      "answer":[
      "Попередження не бажати зла іншому і не намагатися вчинити іншому шкоду, бо всі злочини обернуться проти людини, яка чинить зло."
     ]
  },
  {
    "question":[
      "Що означає - Не святі горщики ліплять, а прості люди."
     ],
      "answer":[
      "Підбадьорення людині, що нерішуче береться за нову для неї справу."
     ]
  },
  {
    "question":[
      "Що означає - Не такий страшний чорт, як його малюють."
     ],
      "answer":[
      "Кажуть, щоб підбадьорити того, хто відчуває хвилювання або страх перед чимось незнайомим."
     ]
  },
  {
    "question":[
      "Що означає - Не те біда, що корова здохла, а те, що у сусіда жива."
     ],
      "answer":[
      "Кажуть про того, хто не стільки горює за своїми збитками, скільки заздрить тому, що в інших все добре."
     ]
  },
  {
    "question":[
      "Що означає - Під лежачий камінь і вода не тече."
     ],
      "answer":[
      "Досягти успіху в кожній справі можна тільки зусиллями."
     ]
  },
  {
    "question":[
      "Що означає - Правда очі коле."
     ],
      "answer":[
      "Гірку правду неприємно слухати, тому так говорять, коли хтось намагається заперечувати, не погоджуючись з критичними зауваженнями на свою адресу."
     ]
  },
  {
    "question":[
      "Що означає - Скільки воду в ступі не товчи — вода й буде."
     ],
      "answer":[
      "Говориться про марно втрачену силу, енергію, час; про дію, яка не дає результату."
     ]
  },
  {
    "question":[
      "Що означає - Скінчив діло — гуляй сміло."
     ],
      "answer":[
      "Відпочивати можна, якщо успішно завершив справу."
     ]
  },
  {
    "question":[
      "Що означає - Слово — не горобець, вилетить не піймаєш."
     ],
      "answer":[
      "Перш ніж щось сказати, треба добре подумати, щоб потім не жалкувати про сказане."
     ]
  },
  {
    "question":[
      "Що означає - Тиха вода греблю рве."
     ],
      "answer":[
      "Про спокійну людину, здатну на несподівані вчинки."
     ]
  },
  {
    "question":[
      "Що означає - У страху очі великі."
     ],
      "answer":[
      "Людина, охоплена страхом, бачить небезпеку там, де її немає. Кажуть тим, хто від страху перебільшує небезпек."
     ]
  },
  {
    "question":[
      "Що означає - Час — не гроші, згубиш — не знайдеш."
     ],
      "answer":[
      "Згаяного часу не повернеш, якщо нині утече, то завтра не зловиш."
     ]
  },
  {
    "question":[
      "Що означає - Шила в мішку не сховаєш."
     ],
      "answer":[
      "Говориться на підтвердження того, що треба говорити правду, таємне завжди стає явним і само себе видає."
     ]
  },
  {
    "question":[
      "Що означає - Що посієш, те й пожнеш."
     ],
      "answer":[
      "За добрі вчинки отримаєш винагороду, за погані — покарання."
     ]
  },
  {
    "question":[
      "Що означає - Язик без кісток."
     ],
      "answer":[
      "Говориться про того, хто надто балакучий, верзе дурниці."
     ]
  },
  {
    "question":[
      "Що означає - Язик мій — ворог мій."
     ],
      "answer":[
      "Про людей, які не замислюються про негативні наслідки ними сказаного."
     ]
  },
  {
    "question":[
      "Що означає - Як грім серед ясного неба."
     ],
      "answer":[
      "Кажуть про раптові події, яких ніхто не чекав і не передбачав, що відбулися несподівано."
     ]
  },
  {
    "question":[
      "Що означає - Як посієш, так і пожнеш."
     ],
      "answer":[
      "Про важливість відповідальності за власні дії та їхні наслідки."
     ]
  },
  {
    "question":[
      "Що означає - Не кажи гоп, поки не перескочиш."
     ],
      "answer":[
      "Наголошує на важливості завершення справи до відзначення успіху."
     ]
  },
  {
    "question":[
      "Що означає - Свій до свого по своє."
     ],
      "answer":[
      "Відображає природну схильність людей до зближення з однодумцями та важливість спільноти."
     ]
  }
  ]
  }
  